# Önyüz

Python hem basit hem de güçlü olan nadir programlama dillerinden bir tanesidir. Yeni başlayanlar ve tecrübeliler için bu iyi bir şey, hatta Python ile programlama yapmak oldukça da eğlenceli. Bu kitap bu harika dili öğrenmemize yardımcı olmayı amaçlıyor ve yapmamız gereken işleri hızlı ve kolayca nasıl yapacağımızı gösteriyor - aslında programlama problemlerimize panzehir etkisi yapıyor diyebiliriz.

## Bu Kitap Kimlere Hitap Ediyor?

Bu kitap Python programlama dili için bir kılavuz niteliğinde. Kitap özellikle yeni başlayanları hedefliyor. Aynı zamanda tecrübeli programcılar için de oldukça kullanışlı.

Bilgisayarlarla ilgili bildiğimiz tüm şey metin dosyalarını kaydetmekse, Python dilini bu kitap üzerinden öğrenebiliriz. Önceden programlama tecrübemiz varsa da, yine bu kitap Python öğrenmemize yardım edebilir.

Önceden programlama tecrübemiz varsa, Python ile favori programlama dilimiz arasındaki farklılıklar ilgimizi çekebilir, kitapta bu tarz bazı farklılıkların üzerinde duruldu. Bununla birlikte ufak bir uyarı, Python yakında favori programlama diliniz olacak!

## Resmi Websitesi

Kitabın resmi websitesi [https://python.swaroopch.com/](https://python.swaroopch.com/) üzerinden kitabın tamamını okuyabiliriz, güncel versiyonlarını indirebiliriz.

